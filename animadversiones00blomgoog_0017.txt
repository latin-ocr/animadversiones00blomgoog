l

ita pergit „nondum iuvenes declamationibus contine-
bantur, cum Sophocles aut Euripides invenerunt
verba quibus deberent loqui, nondum umbraticus
doctor ingenium deleverat, cum Pindarus novemque
lyrici Homericis versibus canere timuerunt et ne
poetas [quidem] ad testimonium citem e. q. s. Ita
edidit Buechelerus, voce „quidem” uncis inclusa. Sed
quo modo fieri potest, ut Encolpius Sophocle Euri-
pide Pindaro novemque lyricis testibus adhibitis,
dicat „ne poetas ad testimonium citem''‘? Pro „quidem”
exstant aliae lectiones: „solum” quod exhibet Sam-
bucus et „tantum” quod alius dat. Quae cum ita
“ sint, pro isto „quidem” uncis incluso „tantum” aut
„solum” in textum recipiendum esse videtur. Lubenter
concedo hocloco „quidem” non esse ferendum.
Huic orationi invectivae Agamemno rhetor re·
spondet, quod initium capitis tertii nos docet. Ita
enim legitur „non est passus Agamemnon me diutius
declamare in porticu e. q. s. Verba eius sunt pru-

dentia et plena sanae mentis et mirum in modum ·

congruunt cum oratione, quam Tacitus Messallam
habentem fingit in clarissimo opere quod inscribitur
Dialogus de oratoribus ci. c. 28-35. Rhetorum patro-
cinium suscipit, qui, ut exhibent codices „nimirum
in his exercitationibus peccant.’' Quae verba in con·
textu ferenda non sunt, nisi concessiva vis eis
tribuitur, ita ut coniunctio adversativa sequatur.

 

