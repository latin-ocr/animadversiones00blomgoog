16

ita sint, nescio an verba Petronii haec fuerint:
„persona vendentis contempta.’' Quae verba ita aeci-
pienda censae, ut vox quae est „persona” idem sig·
nificet atque „partes” et „contemnere” idem valeat
quod „reicere” sive „omittere''. Ascyltus igitur quem
cura pecuniae in sutura conditae occupat, desistit
pro venditore agere. Si hanc argumentationem pro
vera accipimus, ante „personam” delenda est coniunctio

„et'’‚ quae per dittographiam ex praecedenti „vidit”

originem trahere potuit.

Encolpius censet lite esse agendum, Ascyltus vero
iudicia timens mavult tunicam praesenti pecunia emere
sed sociorum „sacculus plenus est aranearum.’' Quod
nobis his verbis narratur: „sed praeter unum dupon-
dium, quo cicer lupinosque destinaveramus mercari,
nihil ad manum erat. itaque ne interim praeda dis·
cederet, vel minoris pallium addicere placuit ct
pretium maioris compendii leviorem faeereiacturam''
e. q. s. In quibus verbis insunt quaedam digna de
quibus fusius disputetur. Primum deordineverborum.
Libri vocabulum „itaque” post „discederet” collocarunt
neque video quare illa vox non suum retinere possit
locum, dummodo sententias recte distinguamus. Hoc
modo enim verba iungere velim: „sed praeter unum
dupondium, quo cicer lupinosque destinaveramus
mercari, nihil ad manum erat, ne interim praeda
discederet. Itaque vel minoris” e. q. s. Quivis-enim,

 

