Ι26

Subsequitur lacuna, deinde incidimus in mediam
orationem Quartillae. „Ideo'', inquit, „vetui hodie in

hoc deversorio quemquam mortalium admitti.'’ Quorum

verborum sententia haud obscura erit, si pro „dever-
sorio” restituetur „deversorium'‘. Et oausam vetandi
uno tenore addit: „ut remedium tertianae sine ulla
interpellatione a vobis acciperem't'Tam misera oon·
dicione proposita varie adfectat pudicorum adules-
centium'animos. Ascyltus paulisper obstupuit, llnool-
pius autem frigidior hieme Gallica factus nullum
potuit verbum emittere. Animum tamen non despondet
et hac re confirmatur quod probe sentit, quantum
ipse oum administris suis corporum viribus praestet
tribus mulierculis infirmissimis. Deinde cogitationum
eius ordo sic progreditur :f „et praecincti certe altius
eramus immo ego sic iam paria composueram, ut si
depugnandum foret, ipse cum Quartilla consisterem,
Ascyltus cum ancilla, Giton cum virgine’'. Quae verba
optime illustrant belli gerendi rationem ab amico
nostro descriptam. Sed offenditme adverbium ‚‚imm0”,
quod hio caret cognita sua vi negativa et perspi-
cuitas sententiae adiuvetur, ni fallor, si pro „immo”
scribamus „animo” et pro „ego” - quod tamen mihi
'non necessarium esse videtur -— „ergo”. Etenim
lectione proposita in contextum recepta tollitur
difficultas, quam praebet vox „immo” et sententia
huius looi magis fit perspicua.

 

