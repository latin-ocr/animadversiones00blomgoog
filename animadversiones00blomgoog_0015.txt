2

explere: verba enim, quae lacunam excipiunt, fere
semper luoe clarius nos edocent quid exciderit.
Bono ergo animo iterum iterumque ad Petronium
recurrens etin locis dubiis suspectisve subsistens hic
illic inveniebam aliquid quod non plane mihi indignum

videretur quod prudentiorum doctiorumque iudicio

permitterem. Modo vitium aliquod observare mihi
videbar quod Buecheleri, summi viri, felix acumen
fugisset, quodque leni me medicina curare posse
arbitrabar, modo locum a Buechelero aliisque tenta-
tum novo remedio a me invento sanandum putabam,
modo aliud aliquid reperiebam quod in medio pro-
ponere cuperem. Has meas observatiunculas saepe
diligenterque pensitatas nunc hoo libello Petronii
amantibus offero. Atque quo melius appareat quid
illud sit quod dicebam nontam miseram esse illarum
saturarum conditionem praesentem quam saepe multis
videatur, priorem earum partem meis quodammodo
renarro verbis, ibi semper subsistens immoransque
ubi emendatricem requirere manum viderentur verba
tradita. Sponte quivis intelleget me nullum attigisse
verbum quod ferri non posse non ipsu mc doceret
narratio. Scriptoris enim qualis Petronius est serÎ‡
monem ipsum vel grammaticam ad certam aliquam
redigere velle normam temerarium videtur.

 

